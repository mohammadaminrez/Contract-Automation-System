

 
 
1 
Unicampus Apartments | Contratto di ospitalità e alloggio | Nomentum 
 
CONTRATTO DI OSPITALITÀ E ALLOGGIO 
UNICAMPUS NOMENTUM 
 
Tra: UNICAMPUSRESIDENCE S.R.L., con sede legale in Roma, Via C n. 97/99, C.F. 15298081009, 
P.IVA 15298081009, numero REA RM-1581224, in persona del legale rappresentante pro-tempore 
Maurizio  Tagliacozzo,  nato  a  Roma  il  06/12/1963,  C.F.  TGLMRZ63T06H501G,  di  seguito 
denominata “UNICAMPUSRESIDENCE”; 
 
E: Il/La Sig./Sig.ra BIANCHI CATERINA, nato/a a ROMA il 23/03/2004, C.F. BNCCTR04C63H501X, 
residente in ROMA, VIA BRUNETTI 33 di seguito denominato/a “Ospite”, identificato/a mediante 
documento PASSAPORTO n. ZA8473921 rilasciato in data 06/07/2025 da MINISTERO DEGLI AFFARI 
ESTERI ed avente scadenza 06/07/2035; 
Premesso che: 
 
a) UNICAMPUSRESIDENCE  è  nella  legittima  detenzione  dell’immobile  in  Roma,  Via  Nomentum 
97/99; 
b) L’Ospite è iscritto presso l’Università UNICAMILLUS nell’anno accademico 2025/2026, all’anno 
2027/2028 del corso per la laurea in di MEDICINA; 
c) L’Ospite ha preso visione degli alloggi offerti da UNICAMPUSRESIDENCE presso l’immobile di 
Via Nomentum 97/99, dei servizi offerti e del “Regolamento”, e con la sottoscrizione del presente 
contratto, dichiara  di  aver  ricevuto  i  seguenti  documenti,  che  accetta  integralmente,  e  che 
costituiscono parte essenziale e sostanziale del presente contratto vi sono: 
1. Regolamento e relativi moduli (dichiarazione e impegno al rispetto reciproco, privacy, e scarichi 
di responsabilità) 
2. Piano di Emergenza e di Evacuazione 
d) L'Ospite ha altresì sottoscritto l’Allegato 1 “Dichiarazione e impegno al rispetto reciproco” che 
pure deve intendersi parte integrante e sostanziale del presente contratto; 
e) L’Ospite  ha  manifestato  l’intenzione  di  alloggiare  nella  struttura  di  Via  Nomentum  97/99, ai 
termini  e  condizioni  disciplinati  nel  presente  Contratto,  dichiarando  di  volersi  altresì vincolare 
all’esatto adempimento di tutte le obbligazioni e norme di condotta, disciplinate nel “Regolamento” 
in particolare nelle sezioni “Codice di Condotta” e “Provvedimenti disciplinari e sanzioni”.  
            
Tutto ciò premesso, le Parti stipulano e convengono quanto segue: 
 
Art. 1: Le premesse costituiscono parte integrante e sostanziale del presente Contratto, quale 
espressione della volontà delle Parti, e in nessun caso possono essere intese quali clausole di stile. 

 
 
2 
Unicampus Apartments | Contratto di ospitalità e alloggio | Nomentum 
 
Art. 2: Con la sottoscrizione del presente contratto, UNICAMPUSRESIDENCE concede all’Ospite, 
che accetta, ospitalità per l’alloggio TIPO – Il numero dell’alloggio verrà attribuito al momento della 
consegna dello stesso. Qualora l’alloggio si in un appartamento di tipologia condivisa (e cioè sia 
costituito da una stanza inserita in un appartamento con altre stanze e spazi comuni), le altre 
stanze verranno abitate da altri ospiti con i quali l’Ospite condividerà gli spazi comuni (bagno, 
salone con cucina a vista e, se presenti, spazi esterni) in appartamento condiviso. 
È compreso nel presente Contratto, oltre al godimento in favore dell’Ospite della stanza sopra 
indicata, l’utilizzo condiviso dei servizi e degli spazi comuni dell’appartamento nel quale l’alloggio 
è compreso, le cui modalità e condizioni di utilizzo sono disciplinate nel “Regolamento” che l’Ospite 
dichiara  di  accettare  integralmente.  L’Ospite si  obbliga  a comportarsi  con  gli  altri  coabitanti 
dell’appartamento secondo le migliori regole del corretto vivere civile, tenendo conto che anche 
gli altri ospiti sono studenti universitari che hanno l’esigenza di avere le condizioni per concentrarsi 
e studiare, nonché di riposarsi adeguatamente, ed in particolare si impegna ad osservare quanto 
indicato nel documento “Dichiarazione e impegno al rispetto reciproco” che dichiara di accettare 
integralmente  e  di  fare  proprio,  essendo  tale  documento  parte  integrante  e  sostanziale  del 
presente contratto. L’alloggio è concesso in godimento comprensivo di impianti, mobili ed arredi, 
come da separato elenco allegato al verbale di consegna, sottoscritto dalle Parti. Unitamente al 
godimento dell’alloggio e del godimento condiviso degli spazi e servizi comuni dell’appartamento 
nel quale l’alloggio è compreso, sono altresì forniti i seguenti servizi: 
a) utenze acqua e luce:  
b) Wi-Fi;  
c) servizio di videosorveglianza e controllo entrata/uscita; 
d) lavanderia (servizio di lavaggio e asciugatura self-service a pagamento)  
e) pulizia dell’appartamento due volte al mese, (ad eccezione del rifacimento letti, la rimozione 
della spazzatura, il lavaggio di pentole e stoviglie);  
f) accesso alla palestra se presente; 
g) servizio Reception; 
h) servizio di ricezione posta, corrispondenza e pacchi; 
i) accesso agli spazi condivisi ed alla Club House;   
j) uso delle biciclette in comune nei limiti della disponibilità; 
k) Zone studio, nei limiti delle disponibilità, laddove presenti 
l) posto auto/moto nei limiti della disponibilità se la struttura è provvista di garage o spazi 
adibiti a parcheggio; 
È altresì concessa all’Ospite la facoltà di aderire agli ulteriori servizi opzionali a pagamento, ai 
termini e condizioni che verranno di volta in volta comunicati. 
Per il solo mese di agosto, come espressamente richiamato all’art. 4 del presente Contratto, i 
servizi normalmente a disposizione saranno sospesi.   
Resta comunque inteso che UNICAMPUSRESIDENCE S.r.l., o suoi aventi causa a qualsiasi titolo, 

 
 
3 
Unicampus Apartments | Contratto di ospitalità e alloggio | Nomentum 
non sarà mai ritenuta responsabile per eventuali smarrimenti e/o furti subiti dall’Ospite (al quale si 
raccomanda di non portare con sé oggetti e beni di valore), in quanto i servizi di videosorveglianza 
e  controllo  entrata/uscita  non  possono  essere  intesi quali  obbligazioni  di  risultato,  ma 
esclusivamente di mezzi. 
 
Art. 3: È convenuto tra le Parti, per la durata del presente contratto di cui al successivo art. 4, la 
retta di euro 12360,00 (DODICIMILATRECENTOSESSANTA/00) che l’Ospite ha scelto di obbligarsi 
a corrispondere in favore di UNICAMPUSRESIDENCE, in numero 3 rate, pari ai seguenti importi da 
pagarsi entro le seguenti improrogabili scadenze:  
(i) €4120 prima rata entro il 25 settembre 2025;   
(ii) €4120 seconda rata entro il 25 gennaio 2026;  
(iii) €4120 terza rata entro il 25 aprile 2026.  
 
È convenuto tra le Parti, per la durata del presente contratto di cui al successivo art. 4, la retta di 
euro 12360,00 (DODICIMILATRECENTOSESSANTA /00) che  l’Ospite  ha  scelto  di  obbligarsi  a 
corrispondere in favore di UNICAMPUSRESIDENCE, in unica rata anticipata, con l’applicazione di 
uno  sconto  del  3%  (tre%).  L’importo  finale  così  determinato,  pari  ad  euro 11990,00 
(UNDICIMILANOVECENTONOVANTA/00) dovrà essere corrisposto entro il 25/09/2025, secondo 
le modalità indicate al successivo articolo 3.1. In assenza di ricezione del suddetto pagamento 
entro il termine di cui sopra, il presente contratto non potrà essere processato e quindi si riterrà 
come mai concluso e perfezionato; 
 
Al  momento  della  sottoscrizione  della  prenotazione, l’Ospite deve  aver corrisposto a 
UNICAMPUSRESIDENCE S.r.l. un acconto sulla prima rata, pari ad €1000,00 (pertanto, l’importo 
della prima rata dovrà essere dedotto di tale importo). In assenza di ricezione del pagamento di 
tale  acconto  entro  2  (due)  giorni  dalla  data  di  prenotazione  da  parte  dell’Ospite,  il  presente 
contratto non potrà essere processato e quindi si riterrà come mai concluso e perfezionato.  
 
Il canone sopra indicato è comprensivo dell’eventuale imposta di soggiorno (qualora dovuta) e/o 
imposte e tasse nella misura di legge. 
 
• 3.1: Le operazioni di pagamento di cui sopra saranno effettuate entro circa 15 (quindici) 
giorni prima delle scadenze convenute, che verranno comunicate all’’Ospite via e-mail e/o 
sms o messaggio WhatsApp, all’indirizzo e/o al numero di cellulare dallo stesso indicato, 
tramite formale avviso di pagamento con l’indicazione di un conto corrente bancario per 
effettuare il bonifico, o un link al quale l’Ospite dovrà collegarsi per eseguire il pagamento 
dovuto attraverso  carta  di  credito (potranno  essere indicate  ulteriori  modalità  di 
pagamento e/o di sottoscrizione del presente contratto e degli ulteriori documenti indicati). 
Il  mancato pagamento degli importi sopra determinati comporterà il  mancato 

 
 
4 
Unicampus Apartments | Contratto di ospitalità e alloggio | Nomentum 
perfezionamento o la risoluzione contrattuale, come specificato nella declaratoria dell’art.3.  
• 3.2: Le Parti convengono che il canone è unitario ed irripetibile, cosicché esso sarà in ogni 
caso  integralmente  dovuto,  e  non  potrà  essere  né  sospeso  né ritardato  da  pretese  o 
eccezioni dell’Ospite, quale ne sia il titolo, ivi incluso il caso di indisponibilità dell’alloggio 
e/o  di  impedimenti  al  relativo  godimento,  di  obbligo  di  abbandono  temporaneo  e/o  di 
rilascio  dell’immobile,  anche  in  conseguenza  di  disposizioni  delle  Pubbliche  Autorità, 
italiane e/o estere, o per esigenze di carattere sanitario e/o epidemiologico, volendo le Parti 
conferire  natura  aleatoria  alle  obbligazioni  assunte  dall’Ospite  in  forza  del  presente 
contratto. Il mancato o ritardato pagamento del canone decorsi dieci giorni dalla ricezione 
della  relativa  diffida  ad  adempiere  inviata  a  mezzo  RRR,  PEC  o  mail,  da 
UNICAMPUSRESIDENCE, determinerà la risoluzione automatica del presente Contratto per 
inadempimento dell’Ospite, in forza della presente clausola risolutiva espressa. 
In  tal  caso,  l’Ospite  sarà  tenuto  a  rilasciare  immediatamente  l’alloggio  in  favore  di 
UNICAMPUSRESIDENCE: al riguardo, sin d’ora l’Ospite conferisce mandato irrevocabile ad 
UNICAMPUSRESIDENCE  di  sostituire  la  serratura  dell’alloggio  e  di  sgomberare 
autonomamente  lo  stesso  da  eventuali  beni  di sua proprietà  ivi  presenti,  trasferendo  i 
medesimi in un deposito a sua cura e spese, se del caso compensando i costi sostenuti 
con  il  deposito  cauzionale versato.  Decorsi  30  giorni  dal  trasferimento  dei  predetti 
eventuali   beni in   deposito, senza   che   l’Ospite   ne   abbia   preso   possesso, 
UNICAMPUSRESIDENCE li potrà trasferire in pubblica discarica, addebitando le spese di 
trasferimento e custodia all’Ospite stesso.   
Tale  mandato  sarà  altresì  esteso  all’evenienza  in  cui l’Ospite fosse tenuto  a  rilasciare 
l’alloggio in caso di violazione delle norme previste nel “Regolamento”, ed in particolare, 
qualora il suo comportamento dovesse essere difforme da quanto indicato nel documento 
“Dichiarazione e impegno al rispetto reciproco”. Anche in tal caso, l’Ospite sarà tenuto a 
rilasciare immediatamente l’alloggio in favore di UNICAMPUSRESIDENCE: al riguardo, sin 
d’ora l’Ospite conferisce mandato irrevocabile ad UNICAMPUSRESIDENCE di sostituire la 
serratura  dell’alloggio  e  di  sgomberare  autonomamente  lo  stesso  da  eventuali  beni  di 
proprietà dell’Ospite ivi presenti, trasferendo i medesimi in un deposito a cura e spese 
dell’Ospite, se del caso compensando i costi sostenuti con il deposito cauzionale ricevuto. 
Decorsi  30  giorni  dal  trasferimento  in  deposito  dei  predetti  eventuali  beni  senza  che 
l’Ospite ne abbia preso possesso, UNICAMPUSRESIDENCE li potrà trasferire in pubblica 
discarica, addebitando le spese di trasferimento e custodia all’Ospite stesso.   
 
Art. 4: Il  godimento  dell’alloggio  in  favore  dell’Ospite  è  convenuto  dal  10  ottobre 2025,  al 30 
settembre 2026,  ad  eccezione  del  mese  di  agosto,  durante  il  quale  mese,  l’Ospite  conserva 
comunque il diritto di utilizzare l’alloggio, che avrà facoltà di non liberare da tutti i suoi effetti 
personali,  fermo  restando  che  la  UNICAMPUSRESIDENCE  non  si  assume  la  responsabilità  per 
eventuali perdite o danneggiamenti.  Durante il mese di agosto, inoltre, tutti i servizi vengono 

 
 
5 
Unicampus Apartments | Contratto di ospitalità e alloggio | Nomentum 
sospesi,    come    dettagliatamente    specificato    nel    precedente    art.    2. Inoltre, 
UNICAMPUSRESIDENCE,  oltre  alle  manutenzioni  annuali del  mese  di  Agosto, si  riserva  di 
effettuare, eventuali interventi di manutenzione (pittura, stuccature, ecc.) indicativamente dal 20 
al 30 Settembre, eventualmente necessari per ripristinare lo stato dei luoghi al momento del rilascio 
dell’alloggio da parte del suo precedente assegnatario.  
L’alloggio dovrà essere preso in consegna indicativamente dal 10 ottobre al 15 novembre previo 
appuntamento. Nel caso l’Ospite non potesse prendere in consegna l’alloggio, senza giustificato 
motivo,  perderà  il  diritto  alla  prenotazione  ed  il  deposito  verrà  trattenuto  a  titolo  di  penale  e 
risarcimento forfettario.  
L’Ospite non potrà recedere anticipatamente, per qualsiasi motivo, dal presente Contratto. 
Tuttavia, le Parti pattuiscono che: 
 
(a) Cancellazione prima del check-in per prenotazione / conferma dell’alloggio 
a1) Recesso entro 15 giorni dalla prenotazione per prenotazioni effettuate prima del 
16  agosto:  perdita  di  €250,00  per  spese  amministrative,  restituzione  della 
differenza versata a titolo di deposito cauzionale e anticipo versato 
a2) Recesso  dal  16  (sedicesimo  giorno)  dalla  prenotazione: perdita  del  deposito 
cauzionale e UCA rimborserà esclusivamente l’anticipo versato dall’Ospite 
a3) Recesso tra il 1 settembre ed il 25 settembre: perdita del deposito cauzionale e 
dell’anticipo versato per intero 
(b) Trasferimento ad Università/Accademia di altra città o rinuncia agli studi: qualora tale 
occorrenza venga formalmente documentata e trasmessa ad UNICAMPUSRESIDENCE, 
l’Ospite  sarà  autorizzato  a  riconsegnare  anticipatamente  l’alloggio,  alle  seguenti 
condizioni: 
b1) recesso prima del 25 settembre: perdita del deposito cauzionale; 
b2) recesso  dal 26 settembre al  30  novembre: perdita  di  €  250,00  +  il 25% 
dell’importo  del  canone totale del  contratto (a  lordo  di  qualsiasi  sconto, 
commissione bancaria o altro); 
b3) recesso dal 1° dicembre al 10 gennaio: perdita di € 250,00 + il 40% dell’importo 
del canone totale del contratto (a lordo di qualsiasi sconto, commissione bancaria 
o altro); 
b4) recesso dal il 11 gennaio ed il 20 aprile: perdita del 70% del canone annuale   
b5) recesso oltre il 21 aprile: perdita del 100% dell’importo contrattuale che rimane 
comunque dovuto 
 
(c) Mancato ottenimento del visto: il diniego temporaneo del visto d’ingresso in Italia e/o 
l’impossibilità di trasferimenti internazionali, formalmente documentato e trasmesso ad 
UNICAMPUSRESIDENCE, anche in ragione di disposizioni delle Pubbliche Autorità, italiane 
e/o estere, volendo le Parti conferire natura aleatoria alle obbligazioni assunte dall’Ospite 

 
 
6 
Unicampus Apartments | Contratto di ospitalità e alloggio | Nomentum 
in  forza  del  presente  Contratto,  consentirà  all’Ospite medesimo  di riconsegnare 
anticipatamente l’alloggio alle seguenti condizioni: 
c1) Rinuncia definitiva all’alloggio per diniego del visto entro il 15 ottobre: perdita di € 
250,00 e rimborso dell’importo per gli altri importi già pagati, con perdita del diritto 
di assegnazione dell’alloggio. 
c2) Ritardo  della  presa  in  consegna  dell’alloggio,  entro  il 1 novembre,  per  rilascio 
ritardato del visto: pagamento del canone dovuto, con l’applicazione dello sconto 
del 30% relativo al solo periodo di mancato godimento. 
(d) Recesso  causato  da  altri  motivi,  non  contemplati  dai  precedenti  punti  (a)  e  (b):  tale 
occorrenza,  che  comporterà automaticamente la  risoluzione  anticipata  del  Contratto, 
implica l’immediata riconsegna dell’alloggio da parte dell’Ospite, che è tenuto altresì al 
pagamento, a titolo di penale e salvo il maggior danno, di quanto dovuto a titolo di canone 
dell’intero  importo  del  contratto.  UNICAMPUSRESIDENCE,  inoltre,  avrà  diritto  di 
incamerare definitivamente il deposito a garanzia, di cui al successivo Art.  6. 
 
Si pattuisce inoltre che, nel caso di indisponibilità temporanea dell’alloggio in ragione di disposizioni 
delle Pubbliche Autorità Italiane, l’Ospite sarà comunque tenuto al pagamento della retta pattuita, 
che tuttavia, limitatamente al solo periodo di temporaneo mancato godimento dell’alloggio, per 
factum principis (inderogabili disposizioni di legge) che si riferiscano alla fruibilità ed utilizzabilità 
della struttura di cui l’alloggio è parte, il canone sarà ridotto del 30% (trenta per cento) di quanto 
originariamente convenuto . 
In relazione a tutto quanto disposto in questo articolo, tenuto conto che il presente Contratto è 
stipulato con pagamento in unica rata, la determinazione degli importi dovuti sarà effettuato al loro 
di   qualsiasi   sconto   applicato,   prevedendo   eventuale   restituzione,   da   parte   di 
UNICAMPUSRESIDENCE, in forma proporzionale, per differenza. 
 
Art.  5: Contestualmente  alla  presa  in  consegna  dell’alloggio,  l’Ospite  dovrà  esaminare 
accuratamente quanto viene messo a sua disposizione, sia per il suo uso esclusivo, sia per gli usi 
comuni, e  sottoscrivere  per  accettazione  lo  specifico  verbale  di  consegna  all’uopo  redatto, 
contenente informazioni sullo stato dell’immobile, degli arredi dell’alloggio assegnato e degli spazi 
comuni. Con la sottoscrizione del verbale di consegna, l’Ospite dovrà attestare la conformità dello 
stato  dell’alloggio  nonché  delle  strutture  e  di  ogni  altro  bene  messo  a  sua  disposizione  alla 
descrizione contenuta nel verbale medesimo, e si impegnerà a condurre l’alloggio ed a servirsi 
delle  parti  comuni  in  modo  da  assicurare  la  migliore  conservazione  possibile  dei  beni  e  spazi 
ricevuti in uso.  
UNICAMPUSRESIDENCE può procedere, per esigenze organizzative, funzionali o di servizio, al 
trasferimento  d’ufficio  dell’Ospite  in  altro  alloggio  recante  i  medesimi o  migliori standard  e 
caratteristiche dell’alloggio  originariamente  concesso, fatta  eccezione  per  il  piano,  che  potrà 
essere diverso, senza alcuna modifica del canone previsto da contratto. 

 
 
7 
Unicampus Apartments | Contratto di ospitalità e alloggio | Nomentum 
 
Art. 6: In caso di camera doppia o appartamento condiviso, resta inteso che se il compagno di 
camera o appartamento dell’Ospite cancella la prenotazione o il contratto, UNICAMPUSRESIDENCE 
ha il diritto di assegnale il posto letto o la camera ad un altro/a studente a propria discrezione, 
senza necessità del consenso dell’Ospite.  
 
Art. 7: A  garanzia  delle  obbligazioni  assunte  col  presente  contratto,  l’Ospite  versa  a titolo  di 
deposito  cauzionale  a UNICAMPUSRESIDENCE  l’importo  di  euro  1.000,00  (mille/00),  non 
produttivo di interessi legali, che sarà restituito al termine della locazione, entro i 30 (trenta) giorni 
successivi  alla  riconsegna  dell’alloggio,  previa  verifica  dello  stato  dell'unità immobiliare  e 
dell'osservanza di ogni obbligazione contrattuale. 
Sottoscrivono il presente contratto i Sigg. ................................................................................, genitori 
dell’Ospite, a garanzia dell’esatto adempimento da parte dello Stesso delle obbligazioni contrattuali 
ivi disciplinate, fino al massimale di € 4.000,00 (quattromila/00). In caso di inadempimento da parte 
dell’Ospite,  i  suddetti  fideiussori  personali  saranno  obbligati  in  solido  al  pagamento  di  quanto 
dovuto a prima richiesta, con esclusione del beneficio della preventiva escussione e con deroga 
espressa agli Artt. 1939, 1944, 1945 e 1957 c.c. 
 
Art. 8: Al termine del contratto, ed in ogni in caso di sua cessazione, l’Ospite dovrà riconsegnare 
l’alloggio, assieme alle chiavi ricevute, in ottimo stato di manutenzione, e comunque così come 
risulta dal verbale di consegna. In quell'occasione verrà redatto in contraddittorio un verbale di 
constatazione dello stato dell'immobile e del buon funzionamento dei suoi impianti.  
In  caso  di  rifiuto  dell’Ospite  di  rilasciare  e  sgomberare  l’alloggio  alla  pattuita  scadenza, 
UNICAMPUSRESIDENCE  avrà  facoltà  di  trasferire  gli  eventuali  beni  di  proprietà  dell’Ospite 
eventualmente  presenti  nell’alloggio  in  un  deposito,  addebitando  le  spese di  trasferimento  e 
custodia all’Ospite stesso. 
 
Art. 9: L’Ospite dovrà far visitare in qualsiasi momento l’alloggio e l’appartamento, per il controllo 
della buona conduzione e per eventuali interventi di manutenzione che si rendessero necessari, 
anche a persone terze incaricate da UNICAMPUSRESIDENCE. Nel caso sia riscontrata l’esigenza 
di uno o più interventi di pulizia straordinaria, ulteriori rispetto ai servizi forniti in forza del contratto 
di  pulizia  di  cui  al  precedente  Art.  5,  da  valutarsi  ad  insindacabile  giudizio  di 
UNICAMPUSRESIDENCE, l’Ospite sarà tenuto al pagamento di € 100,00 (cento/00) per ciascun 
intervento realizzato, salvo il maggior danno (nel caso di appartamento condiviso, l’importo è di 
€100,00 per ogni membro dell’appartamento). L’importo dovuto verrà detratto dal deposito previa 
comunicazione. Il deposito stesso dovrà essere reintegrato entro 30 giorni dalla comunicazione di 
addebito,  pena  la  risoluzione  del  presente  contratto  in  forza  della  presente  clausola  risolutiva 
espressa. 
 

 
 
8 
Unicampus Apartments | Contratto di ospitalità e alloggio | Nomentum 
Art. 10: L’Ospite dichiara di aver preso visione e di aver ricevuto copia prima della sottoscrizione 
del presente Contratto, del “Regolamento” allegato sub. Documento 1 al presente Contratto, del 
quale  costituisce  parte  integrante  e  sostanziale,  così  come  il  documento  denominato 
“Dichiarazione e impegno al rispetto reciproco” allegato sub. Documento 2 al presente Contratto, 
del quale pure costituisce parte integrante e sostanziale.  
Dichiara di averlo pienamente compreso e di accettare i suddetti documenti in ogni loro parte, 
obbligandosi, con la sua sottoscrizione, all’esatto adempimento di tutte le obbligazioni e norme di 
condotta  disciplinate  nel  predetto  “Regolamento”  e  nel  predetto  documento  denominato 
“Dichiarazione e impegno al rispetto reciproco”. In caso di violazione, da parte dell’Ospite, del 
“Regolamento” o del documento denominato “Dichiarazione e impegno al rispetto reciproco”, sarà 
facoltà di UNICAMPUSRESIDENCE dichiarare risolto il presente contratto in forza della presente 
clausola risolutiva espressa. 
 
Art. 11: In  caso  di  violazione  delle  norme  indicate  nel  “Regolamento”  e/o  nel  “Dichiarazione  e 
impegno al rispetto reciproco”, le relative sanzioni previste nel “Regolamento” potranno essere 
incassate da UNICAMPUSRESIDENCE dal deposito cauzionale versato dall’Ospite, con obbligo di 
questi di ricostituire integralmente il deposito. 
 
Art. 12: Qualora l’Ospite non fosse in regola con i pagamenti dovuti e fino a quando non avrà 
provveduto a regolarizzare i pagamenti dovuti in forza del presente contratto, lo stesso non avrà 
diritto ad accedere ai servizi complementari quali, a titolo esemplificativo e non limitativo, la sala 
studio e la palestra. 
 
Art. 13: Qualora il presente contratto fosse dotato di una sua versione in lingua inglese, in caso di 
difformità tra quanto disposto nella versione in lingua inglese e quella in lingua italiana, quest’ultima 
prevarrà.  
 
Art. 14: L’immobile è dotato dell’Attestato di Prestazione Energetica redatto dall'Ing. Luca Capata 
il 18/09/2019 prot. 580912800003774. 
 
Art. 15: In  connessione  con  l’esecuzione  del  presente Contratto,  ciascuna  Parte  comunicherà 
all’altra  i  propri  “dati  personali” (nome,  cognome,  indirizzo,  ecc.) e  sarà  titolare  autonoma  del 
“trattamento” di tali “dati personali” e si impegna a “trattarli” esclusivamente per le finalità previste 
nel presente Contratto e, comunque, in conformità a quanto previsto dal D.lgs. n° 196 del 30 
Giugno 2003 (“Codice della Privacy”) e s.m.i., e del Regolamento Europeo 679/2016. 
Ai fini del presente articolo i termini “dati personali”, “trattamento”, o “trattarli” hanno lo stesso 
significato  previsto  dal  Decreto  Legislativo  n.  1986  del  30  Giugno  2003,  così  come 
successivamente modificato e integrato. 
Le Parti si autorizzano reciprocamente a comunicare a terzi i propri dati personali in relazione ad 

 
 
9 
Unicampus Apartments | Contratto di ospitalità e alloggio | Nomentum 
adempimenti connessi, in qualsiasi maniera, con il presente Contratto. L’Ospite prende atto della 
comunicazione di UNICAMPUSRESIDENCE circa la finalità e le modalità del trattamento cui sono 
destinati i dati personali dell’Ospite stesso, peraltro in parte richiesti da specifiche norme di legge 
e  tutti  resi  obbligatori  per  gli  adempimenti  di  legge,  connessi  al  presente  Contratto.  L’Ospite 
esprime il proprio consenso ai sensi della Legge 675/96 D. Lgs. 196/2003 per il trattamento dei 
dati  forniti.  In  ogni  caso, nell'ambito  del  trattamento  degli  eventuali  dati  personali  connessi 
all'espletamento delle attività previste dal presente Contratto, le Parti, ciascuna per le rispettive 
finalità  di  trattamento,  opereranno  nel  pieno  rispetto  delle  disposizioni  di  cui  al  Regolamento 
Generale sulla Protezione dei Dati Personali (UE) n. 2016/679, e del D. Lgs. 196/2003 così come 
modificato  dal  D.  Lgs.  101/2018,  in  qualità  di  Titolari  autonomi.  Ciascuna  Parte  si  impegna  a 
mantenere indenne l’altra Parte da ogni contestazione, azione o pretesa avanzata da parte degli 
interessati  e/o  di  qualsiasi  altro  soggetto  e/o  Autorità  a  seguito  di  eventuali  inosservanze  al 
suddetto “Regolamento” in relazione al trattamento di propria competenza. 
 
Art. 16: Per qualunque controversia che dovesse sorgere in relazione al presente Contratto o, 
comunque, relativa ad esso, sarà competente, in via esclusiva, il Foro di Roma. 
 
 
 
 
Letto, approvato e sottoscritto in Roma, il ........................, (Data) 
 
  UNICAMPUSRESIDENCE S.R.L.                                                 L’Ospite 
 
 
Firma ................................................                                  Firma ....................................................... 
 
 
Sottoscrivono il presente contratto altresì i Sigg. ................................................................................ 
per accettazione, ratifica e conferma della fideiussione personale rilasciata in forza dell’Articolo 7 
del presente contratto, a garanzia dell’esatto adempimento delle obbligazioni assunte dall’Ospite. 
 
Roma, .............................................. (Data) 
 
Sig./ra .................................................................................. (Firma) 
 
 
Ai sensi e per gli effetti degli artt. 1341 e 1342 c.c., l’Ospite dichiara di aver letto, riletto, compreso ed accettato, in 
particolare, i seguenti articoli del presente contratto: Art. 2. - oggetto dell’alloggio e condivisione degli spazi comuni); Art. 

 
 
10 
Unicampus Apartments | Contratto di ospitalità e alloggio | Nomentum 
3. – (canone, imposte e tasse e imposta di soggiorno - clausola solve et repete); Art. 3.1. – secondo comma (applicazione 
degli  interessi  di  cui  all’art.  1284  penultimo  comma  c.c.  in  caso  di  ritardo  nei  pagamenti), Art.  3. - ultimo  comma 
(conferimento di mandato irrevocabile dall’Ospite ad UNICAMPUSRESIDENCE per sostituire la serratura   dell’alloggio, e per 
sgomberare autonomamente lo stesso da eventuali beni di proprietà dell’Ospite), Art. 4. – (durata, recesso, penali), Art. 7 – 
(garanzie), Art. 9 – (visite e manutenzioni), Art. 10 - ("Regolamento" e “Dichiarazione e impegno al rispetto reciproco”), Art. 
11 - (diritto di UNICAMPUSRESIDENCE di incassare dal deposito cauzionale gli importi eventualmente dovuti a titolo di 
sanzione per l’ipotesi di violazione del “Regolamento” e/o del documento “Dichiarazione e impegno al rispetto reciproco” 
da parte dell’Ospite), Art. 12 - (esclusione dell’Ospite dal diritto di godimento dei servizi complementari, quali aula studio e 
palestra, in caso l’Ospite non fosse in regola con i pagamenti), Art. 13 - (prevalenza del contratto in lingua italiana in caso 
di difformità con il contratto tradotto in lingua inglese). 
 
Roma, .............................................. (Data) 
 
L’Ospite .................................................................... (Firma) 
 
Il sottoscrittore, Sig/ra. ................................................ (Firma) 
 